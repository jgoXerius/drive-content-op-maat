<h1 id="privacyverklaring-xerius-drive">Privacyverklaring Xerius Drive</h1>

<p>Wanneer je Xerius Drive gebruikt, deel je heel wat gegevens met ons. We hebben deze gegevens nodig om je op de best mogelijke manier te begeleiden in de stappen naar je eigen zaak. Aan de andere kant ben je gesteld op je privacy. Daarom maken we er een punt van om jouw persoonsgegevens op een wettelijke, correcte en transparante manier te verwerken. In deze privacyverklaring lees je welke persoonlijke gegevens we verzamelen en verwerken.</p>

<h2 id="wie-verwerkt-jouw-gegevens">Wie verwerkt jouw gegevens?</h2>

<p>Xerius Drive is een tool die ontwikkeld is en ter beschikking gesteld wordt door Xerius Ondernemingsloket (ondernemingsnummer 0860.109.391 – Brouwersvliet 4, 2000 Antwerpen). De tool helpt je bij de verschillende stappen in het opstartproces van een onderneming. De gegevens die je ter beschikking stelt, worden verwerkt door Xerius Ondernemingsloket op een manier die je redelijkerwijs mag verwachten.</p>

<p>Sommige stappen in het proces laten je toe simulaties van sociale bijdragen of aanvullende verzekeringen te laten maken. Deze diensten zijn diensten van Xerius Sociaal Verzekeringsfonds (ondernemingsnummer 0410.682.657), Xerius Voorzorgfonds (ondernemingsnummer 0410.958.217) en Xerius Onderlinge Verzekeringsvereniging (ondernemingsnummer 0454.283.959). Deze organisaties kunnen hierdoor ook over jouw gegevens beschikken.</p>

<p>Alle bovengenoemde organisaties van de Xerius-groep gaan zorgzaam om met jouw gegevens. Ze geven of verkopen je persoonsgegevens nooit door aan derde organisaties zonder jouw toestemming. De verschillende organisaties van de Xerius-groep worden verder samen aangeduid als Xerius.</p>

<h2 id="welke-gegevens-worden-verwerkt">Welke gegevens worden verwerkt?</h2>

<p>Afhankelijk van waar je zit in het proces en welke velden je ingeeft, beschikken we binnen Xerius Drive over volgende gegevens:</p>

<ul>
  <li>Jij als persoon: voornaam, naam, geboortedatum, nationaliteit</li>
  <li>Jouw contactgegevens: e-mail, taal, telefoonnummer</li>
  <li>Jij als ondernemer: doelgroep, geplande startdatum, verleden als zelfstandige en sociaal statuut, jouw boekhouder</li>
  <li>Jij en je plannen: Redenen en motivatie om te starten als ondernemer, jouw visie op het ondernemerschap, jouw nood aan begeleiding, verwacht loon, uitvoering van simulaties</li>
</ul>

<p>Projectgegevens worden opgeslagen van zodra je een project aanmaakt. Zolang je niet geregistreerd bent, blijven het anonieme projectgegevens. Wanneer je je registreert, worden deze gekoppeld aan jouw account.</p>

<p>Xerius Drive maakt gebruik van cookies.</p>

<p>Meer details vind je in ons <a href="https://www.xerius.be/nl-be/cookie-statement" (popup)="">cookiestatement</a>.</p>

<p>Zolang je jouw account bij Xerius Drive behoudt, bewaart Xerius je gegevens. Je kunt je account met jouw gegevens laten verwijderen . Kijk hiervoor bij ‘Wat zijn jouw rechten?’.</p>

<h2 id="doel-van-de-gegevensverwerking">Doel van de gegevensverwerking</h2>

<p>Xerius zal de persoonsgegevens die via Xerius Drive verstrekt worden enkel gebruiken om</p>

<p>… Je binnen Xerius Drive bij te staan met gepersonaliseerd advies en te begeleiden bij de stappen die je moet ondernemen om een onderneming te starten. Deze verwerking is gebaseerd op jouw toestemming aangezien je jezelf registreert bij Xerius Drive.</p>

<p>Als we merken dat je strandt bij de registratie of aanmaken van je profiel, zullen we je eenmalig per e-mail een herinnering sturen.</p>

<p>… Wij kunnen ook contact met je opnemen, eventueel ook telefonisch, om jouw mening te vragen over het gebruik van Xerius Drive in het kader van ons streven naar een zo gebruiksvriendelijk mogelijke omgeving.</p>

<p>… Xerius zal jou relevante informatie  bezorgen over het ondernemerschap via Direct Marketing. Dit doen we op basis van gerechtvaardigd belang. Je kunt in elke communicatie of via de communicatievoorkeuren op onze website aangeven dat je deze informatie niet langer wilt ontvangen of je uitschrijven.</p>

<p>… Vanuit Xerius Drive kan je jouw zaak opstarten en/of diensten afnemen van Xerius. In dat geval worden relevante persoonsgegevens die je ingaf in Xerius Drive gebruikt volgens het Only-Once principe. Zo vermijd je dat je informatie die je eerder al doorgaf opnieuw moet invullen.</p>

<h2 id="met-wie-delen-wij-jouw-gegevens">Met wie delen wij jouw gegevens?</h2>

<p>Het antwoord op deze vraag is heel eenvoudig: Wij delen jouw gegevens met niemand buiten Xerius.</p>

<p>Xerius Drive voorziet in de mogelijkheid dat jij je contactgegevens en de gegevens over je project deelt met je boekhouder, familieleden of vrienden. In het geval je zelf deelt, is dat een beslissing die jij neemt en een actie die jij bewust uitvoert. Xerius stuurt deze gegevens dan in jouw opdracht naar een e-mailadres dat jij hebt gekozen. Deze mail met code voor leestoegang tot jouw project dient door de ontvangers vertrouwelijk behandeld te worden. Wij kunnen niet aansprakelijk gesteld worden indien deze mail of toegangscode misbruikt wordt.</p>

<h2 id="hoe-worden-jouw-gegevens-beschermd">Hoe worden jouw gegevens beschermd?</h2>

<p>Wij nemen maatregelen om jouw persoonsgegevens te beveiligen tegen vernietiging, verlies, wijziging, vervalsing, niet-toegelaten verspreiding of toegang en elke andere vorm van onwettige verwerking, hetzij per ongeluk, hetzij onrechtmatig. De genomen maatregelen houden rekening met de stand van de techniek, de aard, omvang, context en het doel van de verwerking en het risico. Xerius verbindt zich ertoe de gepaste technische en organisatorische maatregelen te nemen om de persoonsgegevens en de verwerking ervan te beveiligen.</p>

<p>Dit houdt onder meer in dat:</p>

<ul>
  <li>enkel werknemers van Xerius die daartoe gemachtigd zijn, toegang hebben tot persoonsgegevens. Enkel als die gegevens nodig zijn om hun opdracht te vervullen.</li>
  <li>Xerius ervoor zorgt dat iedereen die betrokken is bij de verwerking van de persoonsgegevens deze gegevens als vertrouwelijk behandelt. Deze geheimhoudingsplicht wordt opgenomen in (arbeids-)contracten.</li>
  <li>daar waar Xerius beroep doet op verwerkers, zij hen op organisatorische en technisch vlak dezelfde veiligheidseisen oplegt als waaraan Xerius zelf gehouden is.</li>
  <li>jouw gegevens niet verwerkt worden buiten de Europese Economische Ruimte (EER). Tenzij in landen waarvoor de Europese Commissie een positieve beoordeling van gepastheid heeft gegevens of in de Verenigde Staten van Amerika bij ondernemingen die succesvol de EU/US Privacy Shield certificering hebben doorlopen.</li>
</ul>

<h2 id="wat-zijn-jouw-rechten">Wat zijn jouw rechten?</h2>

<p>Je hebt recht op inzage in de gegevens en op verbetering van de gegevens. Deze rechten kan je gemakkelijk zelf uitoefenen. Wat je ziet in Xerius Drive is wat wij verwerken. Je hebt het recht jouw profiel met gegevens te laten verwijderen. Dit kan je niet zelf, maar op eenvoudig verzoek doen wij dit voor jou. Stuur een e-mail vanaf het e-mailadres waarmee je in Xerius Drive geregistreerd bent naar <a href="mailto:privacy@xerius.be" (popup)="">privacy@xerius.be</a>.  Binnen de wettelijk opgelegde termijn van 1 maand verwijderen we jouw profiel. Verder heb je het recht om je uit te schrijven op bepaalde communicaties. Dit regel je door te kiezen voor uitschrijven in de communicatie zelf of je instellingen via de communicatievoorkeuren op onze website aan te passen.</p>

<h2 id="contact">Contact</h2>

<p>Voor vragen in verband met uw privacy binnen Xerius Drive heeft Xerius een functionaris voor gegevensbescherming (DPO) aangesteld. Deze is bereikbaar via <a href="mailto:privacy@xerius.be" (popup)="">privacy@xerius.be</a>. Als je na overleg met ons niet akkoord gaat met ons standpunt of de aangeboden oplossing, kan je alsnog klacht neerleggen bij de<a href="" (popup)=""> Belgische Gegevensbeschermingsautoriteit</a>.</p>
