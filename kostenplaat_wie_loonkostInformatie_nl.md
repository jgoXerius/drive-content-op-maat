---
title: Kostenplaat Wie LoonkostInformatie (NL)
date: 2017-12-18 00:00:00 +0000
---
## Loonkosten

In deze oefening kan je het verwachtte nettoloon van je werknemer ingeven en de applicatie berekent automatisch voor jou welke kost dit betekent voor je onderneming.

Toch is het belangrijk dat je weet hoe die loonkost is samengesteld.

Zo bereken je de loonkost van een werknemer :

---

**Nettoloon werknemer**

\+ RSZ (13,07% - bijdrage aan Rijksdienst Sociale Zekerheid ter financiering van sociale zekerheid in België)

\+ Bedrijfsvoorheffing (voorafbetaling aan personenbelasting die je doorstort aan de overheid, percentage hangt af van gezinssituatie en het uitgekeerde loon)

= **Brutoloon werknemer**

\+ Werkgeversbijdragen (+/- 30% - een extra RSZ-bijdrage die je als werkgever verschuldigd bent.)

= **Totale loonkost**

---

Bij het aanwerven van bepaalde groepen werknemers kan je kortingen krijgen, [meer bepaald de doelgroepvermindering ](https://www.socialsecurity.be/employer/instructions/dmfa/nl/latest/instructions/deductions/structuralreduction_targetgroupreductions/firstengagments.html)(eerste werknemer, 55+ werknemers,...).

Hou ook rekening met het **jaarlijks vakantiegeld** (=92% van het bruto maandloon) en de **eindejaarspremie** ( = brutomaandloon).

Voor een concrete berekening van de kostprijs van een eerste werknemer kan je terecht bij onze partnerorganisatie [SD Worx](https://www.sdworx.be/nl-be/startende-ondernemers/aanbod/diensten/personeel-in-dienst-nemen).