<h2 id="een-addertje-onder-het-gras">Een addertje onder het gras</h2>

<p>Een aansluiting onder artikel 37 (hoofdberoep met gelijkstelling bijberoep) heeft als voordeel dat je minder sociale bijdragen betaalt. Maar er is een belangrijke keerzijde aan de medaille.</p>

<p>Stel: je bent gehuwd en je echtgeno(o)t(e) werkt voltijds. Jij zorgt voor het huishouden en start daarnaast een zelfstandige activiteit. Je besluit gebruik te maken van de regeling onder artikel 37. Je betaalt <strong>verminderde bijdragen</strong>, maar bouwt <strong>geen sociale rechten</strong> op. Dat betekent dus geen pensioenopbouw en geen uitkeringen bij moederschapsrust en arbeidsongeschiktheid. Momenteel laat je hier misschien je slaap niet voor. Maar wat als je zwanger bent en je een tijdje verplicht moet rusten? Op dat moment zal je geen recht hebben op een <strong>uitkering</strong>.</p>

<p>Na deze kleine financiÃ«le tegenslag besluit je om over te schakelen naar hoofdberoep. Dit kan vanaf de eerste dag van het volgende kalenderjaar. De jaren die je onder artikel 37 hebt gewerkt, tellen echter nooit mee voor de opbouw van je <strong>pensioen</strong>, niet als loopbaanjaar en ook niet voor het pensioenbedrag. En dat kan tegenslaan als je op je 63e met vervroegd pensioen wilt gaan. Want net die jaren kunnen doorslaggevend zijn om al dan niet voldoende loopbaanjaren te hebben voor een vervroegd pensioen. En hoewel je dan tot aan je wettelijke pensioenleeftijd kan terugvallen op een gezinspensioen, het totaalbedrag zal beduidend minder zijn dan wanneer jullie op dat moment beiden een eigen rustpensioen zouden hebben.</p>

<p>Onze raad: <strong>bezint eer ge begint!</strong> Weeg de voor- en nadelen van deze regeling goed af.</p>
