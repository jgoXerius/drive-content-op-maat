---
title: Kostenplaat producten en diensten prijszetting (NL)
date: 2018-01-05 16:11:00 +0000
---
# Prijszetting versus omzet

Het belang van een correcte **prijs** kan je moeilijk overschatten. Is je prijs te laag dan hou je te weinig over per product of dienst. Je marge is in dat geval te klein. En je zal veel producten moeten verkopen om het hoofd boven water te houden. Bij een te hoge prijs heb je weliswaar een grotere marge, je klanten zullen echter snel naar goedkopere alternatieven zoeken.

Welke **behoefte** van je klant ga je oplossen? Dat is de belangrijkste vraag die je jezelf moet stellen bij het bepalen van een goede prijs. Eens dit duidelijk is bepaal je de waarde van jouw oplossing voor je klant. Hoe hoger de waarde voor jouw klant, hoe hoger je prijs kan zijn.

Als je bestaande producten of diensten lanceert, is het uiteraard cruciaal om te vergelijken met je **concurrenten**. Maar zelfs bij een identiek product kan jij een hogere prijs vragen. Ga na hoe je je kan onderscheiden en wat je potentiÃ«le klanten belangrijk vinden. Als jij sneller levert, makkelijker bereikbaar bent of een uitstekende dienst na verkoop biedt, willen jouw klanten daar misschien wel extra voor betalen.

Stel je product voor aan familie, vrienden en kennissen of andere mogelijke klanten. Vraag hen welke waarde ze hechten aan de verschillende aspecten van je product. Ga te rade bij leveranciers en partners die al langer actief zijn op de markt. Hun advies helpt je om pijnpunten en problemen in kaart te brengen. Lost jouw idee een van die pijnpunten op, dan is dat een teken dat je goed zit. Een hogere prijs hanteren zal dan ook niet het grootste struikelblok zijn voor jouw kopers.

Meer weten?

* Welke [methode van prijszetting]() is ideaal voor jou?
* Hoe bepaal je je [tarief als freelancer]()?