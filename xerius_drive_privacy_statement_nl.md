---
title: XeriusDrive Privacy Statement (NL)
date: 2018-04-30 00:00:00 +0000
---
# Privacyverklaring Xerius Drive

Wanneer je Xerius Drive gebruikt, deel je heel wat gegevens met ons. We hebben deze gegevens nodig om je op de best mogelijke manier te begeleiden in de stappen naar je eigen zaak. Aan de andere kant ben je gesteld op je privacy. Daarom maken we er een punt van om jouw persoonsgegevens op een wettelijke, correcte en transparante manier te verwerken. In deze privacyverklaring lees je welke persoonlijke gegevens we verzamelen en verwerken.

## Wie verwerkt jouw gegevens?

Xerius Drive is een tool die ontwikkeld is en ter beschikking gesteld wordt door Xerius Ondernemingsloket (ondernemingsnummer 0860.109.391 – Brouwersvliet 4, 2000 Antwerpen).  De tool helpt je bij de verschillende stappen in het opstartproces van een onderneming. De gegevens die je ter beschikking stelt, worden verwerkt door Xerius Ondernemingsloket op een manier die je redelijkerwijs mag verwachten.

Sommige stappen in het proces laten je toe simulaties van sociale bijdragen of aanvullende verzekeringen te laten maken. Deze diensten zijn diensten van Xerius Sociaal Verzekeringsfonds (ondernemingsnummer 0410.682.657), Xerius Voorzorgfonds (ondernemingsnummer 0410.958.217) en Xerius Onderlinge Verzekeringsvereniging (ondernemingsnummer 0454.283.959).

Alle bovengenoemde organisaties van de Xerius-groep gaan zorgzaam om met jouw gegevens. Ze geven of verkopen je persoonsgegevens nooit door aan derde organisaties zonder jouw toestemming. De verschillende organisaties van de Xerius-groep worden verder samen aangeduid als Xerius.

## Welke gegevens worden verwerkt?

Afhankelijk van waar je zit in het proces en welke velden je ingeeft, beschikken we binnen Xerius Drive over volgende gegevens:

* Jij als persoon: voornaam, naam, geboortedatum, nationaliteit
* Jouw contactgegevens: e-mail, taal, telefoonnummer
* Jij als ondernemer: doelgroep, geplande startdatum, verleden als zelfstandige en sociaal statuut, jouw boekhouder
* Jij en je plannen: Redenen en motivatie om te starten als ondernemer, jouw visie op het ondernemerschap, jouw nood aan begeleiding, verwacht loon, uitvoering van simulaties

Xerius Drive maakt gebruik van cookies.

Cookie met je keuze ‘doelgroep’. Deze functionele cookie is noodzakelijk om een juist aanmeldingsproces te garanderen binnen de gekozen ‘doelgroep’.

Cookies met de oorsprong van jouw bezoek aan Xerius Drive (UTM codes)

Cookies voor een correcte navigatie doorheen de applicatie

Cookies voor analyse en optimalisatie van onze website.

Meer details vind je in ons cookiestatement.

Zolang je jouw account bij Xerius Drive behoudt, bewaart Xerius je gegevens. Je kunt je account met jouw gegevens laten verwijderen . Kijk hiervoor bij ‘Wat zijn jouw rechten?’.

## Doel van de gegevensverwerking

Xerius zal de persoonsgegevens die via XeriusDesk verstrekt worden enkel gebruiken om:

* je binnen Xerius Drive bij te staan met gepersonaliseerd advies en te begeleiden bij de stappen die je moet ondernemen om een onderneming te starten. Deze verwerking is gebaseerd op jouw toestemming aangezien je jezelf registreert bij Xerius Drive.
* jou relevante informatie te bezorgen over het ondernemerschap via Direct Marketing. Deze verwerking gebeurt op basis van gerechtvaardigd belang. Je kunt in elke communicatie aangeven dat je ze niet langer wilt ontvangen.

Vanuit Xerius Drive kan je jouw zaak opstarten en/of diensten afnemen van Xerius. In dat geval worden relevante persoonsgegevens die je ingaf in Xerius Drive gebruikt volgens het Only-Once principe. Zo vermijd je dat je informatie die je eerder al doorgaf opnieuw moet invullen.

## Hoe worden jouw gegevens beschermd?

Wij nemen maatregelen om jouw persoonsgegevens te beveiligen tegen vernietiging, verlies, wijziging, vervalsing, niet-toegelaten verspreiding of toegang en elke andere vorm van onwettige verwerking, hetzij per ongeluk, hetzij onrechtmatig. De genomen maatregelen houden rekening met de stand van de techniek, de aard, omvang, context en het doel van de verwerking en het risico. Xerius verbindt zich ertoe de gepaste technische en organisatorische maatregelen te nemen om de persoonsgegevens en de verwerking ervan te beveiligen.

Dit houdt onder meer in dat:

* enkel werknemers van Xerius die daartoe gemachtigd zijn, toegang hebben tot persoonsgegevens. Enkel als die gegevens nodig zijn om hun opdracht te vervullen.
* Xerius ervoor zorgt dat iedereen die betrokken is bij de verwerking van de persoonsgegevens deze gegevens als vertrouwelijk behandelt. Deze geheimhoudingsplicht wordt opgenomen in (arbeids-)contracten.
* daar waar Xerius beroep doet op verwerkers, zij hen op organisatorische en technisch vlak dezelfde veiligheidseisen oplegt als waaraan Xerius zelf gehouden is.
* jouw gegevens niet verwerkt worden buiten de Europese Economische Ruimte (EER). Tenzij in landen waarvoor de Europese Commissie een positieve beoordeling van gepastheid heeft gegevens of in de Verenigde Staten van Amerika bij ondernemingen die succesvol de EU/US Privacy Shield certificering hebben doorlopen.

## Wat zijn jouw rechten?

Je hebt recht op inzage in de gegevens en op verbetering van de gegevens. Deze rechten kan je gemakkelijk zelf uitoefenen. Wat je ziet in Xerius Drive is wat wij verwerken. Je hebt het recht jouw profiel met gegevens te laten verwijderen. Dit kan je niet zelf, maar op eenvoudig verzoek doen wij dit voor jou. Stuur een e-mail vanaf het e-mailadres waarmee je in Xerius Drive geregistreerd bent naar <a href="mailto:privacy@xerius.be">privacy@xerius.be</a>. Binnen de wettelijk opgelegde termijn van 1 maand verwijderen we jouw profiel. Verder heb je het recht om je uit te schrijven op bepaalde communicaties. Dit regel je door te kiezen voor uitschrijven in de communicatie zelf.

## Contact

Voor vragen in verband met uw privacy binnen Xerius Drive heeft Xerius een functionaris voor gegevensbescherming (DPO) aangesteld. Deze is bereikbaar via <a href="mailto:privacy@xerius.be">privacy@xerius.be</a>. Als je na overleg met ons niet akkoord gaat met ons standpunt of de aangeboden oplossing, kan je alsnog klacht neerleggen bij de Belgische Gegevensbeschermingsautoriteit, <a href="https://www.privacycommission.be" target="_blank">www.privacycommission.be</a>.

# Cookies

## Over cookies

Cookies zijn kleine tekstbestanden die opgeslagen worden op jouw computer of mobiel apparaat bij jouw bezoek aan een website. Cookies en aanverwante technologieën worden gebruikt om de snelle en correcte werking van de website of applicatie te verzekeren. Daarnaast kunnen cookies ook gebruikt worden om de interactie met jou te verbeteren. Door je beter te leren kennen, kunnen we je meer relevante inhoud aanbieden en rekening houden met jouw persoonlijke smaak en voorkeuren bij het gebruik van onze diensten.

Concreet kan een cookie informatie bevatten die jouw browser toelaat jouw voorkeuren te kennen gedurende jouw bezoek aan de online-dienst of bij latere bezoeken zoals bijvoorbeeld jouw taalvoorkeur. Analyse-cookies verzamelen anoniem informatie over de manier waarop bezoekers met de website interageren zodat we onze website gebruiksvriendelijker kunnen maken en het aanbod van onze diensten kunnen optimaliseren.

## Wij gebruiken cookies

We maken gebruik van ‘directe’ cookies, cookies afkomstig van Xerius en ‘indirecte’ cookies, cookies afkomstig van derden.

Hieronder geven we een overzicht van de verschillende types cookies binnen Xerius Drive. Wij doen inspanningen dit overzicht met door ons gebruikte cookies up-to-date te houden. Moest dit onverhoopt toch niet zo zijn, kan je dit melden op [privacy@xerius.be](mailto:privacy@xerius.be).

## Noodzakelijke functionele cookies

_Noodzakelijke cookies zorgen er voor dat een website of applicatie goed werkt door basisfuncties zoals navigatie tussen de verschillende pagina’s en toegang tot beveiligde zones mogelijk te maken. Zonder deze cookies kan de website niet goed functioneren._

·        Xerius: informatie over de user session state, Single Sign On

## Performantie-Analyse cookies

_Analyse cookies helpen website-eigenaren om te begrijpen hoe bezoekers omgaan met websites door anoniem informatie te verzamelen en te rapporteren._

Google Analytics, Appcues, Hotjar : genereert statistische gegevens te genereren over hoe de bezoeker de website gebruikt.

## Onvoorziene cookies

Door de manier waarop internet en websites of applicaties werken, kan het zijn dat wij niet altijd inzicht hebben in de cookies die via onze online diensten door derde partijen worden geplaatst. Dit is bijvoorbeeld het geval als onze webpagina’s zogenaamde embedded elementen bevatten: dit zijn teksten, documenten, foto’s of filmpjes aangeleverd door een andere partij en die op, in of via onze online diensten getoond worden.

## Je kan cookies blokkeren

Via jouw browserinstellingen kan je de installatie van cookies weigeren of beheren. Een stappenplan dat je vertelt hoe je dat kan doen voor de courantste browsers vind je op [https://www.consumentenbond.nl/internet-privacy/cookies-verwijderen](https://www.consumentenbond.nl/internet-privacy/cookies-verwijderen "https://www.consumentenbond.nl/internet-privacy/cookies-verwijderen").

Op elk moment kan je ook de al geïnstalleerde cookies van jouw computer of mobiel apparaat verwijderen.

Houd er rekening mee dat wanneer je cookies uitschakelt, sommige grafische elementen of functionaliteiten van onze website mogelijks niet mooi of correct verschijnen, en dat je bepaalde applicaties niet zal kunnen gebruiken.